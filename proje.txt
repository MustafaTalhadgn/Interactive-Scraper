Interactive Scraper Görev Tanımı Raporu 
1. Proje Amacı 
İlgili proje Dark Web kaynaklarından toplanan verilerin arayüze dökülmesini amaçlamakta 
olup bu sayede öğrencilere, hazırlamış oldukları projeleri görsel halde işlemeyi ve 
görüntülemeyi öğretmek amaçlanmaktadır. 
2. Proje Tanıtımı  
Bu proje, proje döngüsünün son aşamasını oluşturmakta olup, dark web kaynaklarından 
toplanan verilerin görsel bir yapıda bir araya getirilmesini amaçlamaktadır. Proje kapsamında 
toplanan içerikler, geliştirilecek olan dashboard (web arayüzü) üzerinden görüntülenecek ve 
içeriklerine bakılarak anlamlı kategoriler altında sınıflandırılacaktır. 
3. Sistem Bileşenleri 
3.1 Veri Toplama  
Sistem, dark web ortamında yer alan kaynakları izler. Elde edilen  tüm veriler sisteme 
aktarılır. 
Her bir veri için aşağıdaki kayıtlar tutulmalıdır: 
• Kaynak adı 
• Kaynak URL 
• Ham içerik (temizlenmiş metin) 
• Paylaşım tarihi (varsa) 
• Kaynak kritikliği   
3.2 Başlık Oluşturma  
Toplanan her bir içerik için sistem tarafından içeriğe uygun bir başlık oluşturulmalıdır. 
Başlık üretim yöntemi öğrencilere bırakılmıştır. 
3.3 Veri Saklama Yapısı 
Toplanan veriler bir veritabanı yapısında saklanmalıdır. 
Veri yapısı, dashboard üzerinden görüntüleme ve analiz ihtiyaçlarını karşılayacak şekilde 
tasarlanmalıdır. 
3.4 Yönetim Arayüzü ve Kritiklik Derecesi (Web Panel / Dashboard) 
Proje kapsamında, web tabanlı bir yönetim paneli (dashboard) geliştirilmelidir. 
Bu arayüz üzerinden sistem tarafından toplanan verilerin görsel olarak izlenmesi 
amaçlanmaktadır. 
Sistem üzerinde aşağıdaki özellikler yer almalıdır: 
• Oluşturulan başlıkların listelenmesi 
• Kayıtların tarihinin belirtilmesi 
• Kayıtların kaynaklarının belirtilmesi 
• Veri detay ekranında üzerinden tam içerik görüntüleme 
• Arayüz üzerinde verilerin kategori dağılımı ve kritiklik derecelerinin gösterilmesi 
• Kritik kategori düzenleme paneli bulundurması  
• Arayüz girişinde log-in page eklenmesi gerekmektedir. 
İlgili alanda kritiklik puanının nasıl belirlendiği, kategorilerin neye göre oluşturulduğu, 
geliştirilen arayüzde yer alan her grafik, tablo veya gösterge için ‘bir analist bu bilgiyi 
neden görmek ister?’ sorusuna cevap verilmesi beklenmektedir.  
4. Docker Zorunluluğu 
4.1 Teslim Formatı 
Proje, Docker ile containerize edilmiş şekilde teslim edilmelidir. 
Aşağıdaki dosyaların bulunması zorunludur: 
• Dockerfile 
• (Varsa) docker-compose.yml 
• README.md 
4.2 Docker Gereksinimleri 
• Sistem tek komut ile çalıştırılabilir olmalıdır. 
• Veri toplama bileşeni , web panel ve veritabanı Docker container’ları içerisinde çalışır 
durumda olmalıdır. 
4.3 README İçeriği  
README dosyasında aşağıdaki bilgiler yer almalıdır: 
• Projenin kısa açıklaması 
• Docker ile çalıştırma adımları 
• Kullanılan teknolojiler 
• Başlık üretim mantığının kısa açıklaması 
5. Teknik Beklentiler 
• Hata durumlarında sistem çalışmaya devam edebilmelidir. 
• Loglama yapılması tercih sebebidir. 
6. Kullanılacak Dil ve Teknolojiler 
Projede Go dili kullanılması zorunlu olup devamında ihtiyaç duyulacak olan teknolojiler 
öğrenci inisiyatifine bırakılmıştır. 
7. Ekran Görüntüleri ve Örnek Kullanım 
Proje raporunda projenin rahatlıkla anlaşılabileceği dil ve görseller içeren bir yapı 
kullanılmalıdır. 
8. Görev Esnasında Dikkat Edilmesi Gereken Hususlar 
Görevin yapılması esnasında karşılaşılan kaynaklardaki herhangi bir verinin indirilmesi, 
kaydedilmesi, saklı tutulması ve projede kullanılması kati surette yasak olup ilgili işlemlerin 
yapılması halinde rapor değerlendirilmeye alınmayacaktır.  
Görevin tamamlanması için öğrencilerden istenen araştırma esnasında karşılaştıkları 
kaynaklardaki verilerin ham halinin arayüzde gösterilmesi değil yalnızca başlık ve anlatımın 
bulunduğu gönderinin arayüze eklenmesidir.  
Eğitmen’in Seyir Defteri 
“Bir CTI (Cyber Threat Intelligence) analisti yalnızca veriyi toplamaz; topladığı veriyi 
anlamlandırır, sınıflandırır ve görselleştirir. Bu projede sizden arayüz oluşturmanızı 
istememizin nedeni tam olarak budur. DarkWeb kaynaklarından gelen veriler çoğu zaman 
karmaşık, dağınık ve okunması zordur. Ancak doğru tasarlanmış bir dashboard, bir CTI 
analistinin “binlerce satır veriyi tek bakışta anlamasına” yardımcı olur. 
Bu nedenle proje çıktılarınızı görsel bir arayüzde göstermeniz, sadece teknik beceri değil aynı 
zamanda ‘analist bakış açısı’ kazanmanızı sağlar. Bir CTI profesyoneli için doğru tasarlanmış 
arayüz, doğru kod kadar kritiktir. Görselleştirme kabiliyetiniz arttıkça, elde ettiğiniz tehdit 
verilerini karar vericilere aktarma gücünüz de artacaktır.”